<div class="container">
  <div class='blog-header'>
    <h1 class='blog-title'>O nás</h1>
  </div>
  <div class='col-sm-12 blog-post'>
    <div class='blog-post'>
    <p>Gladiator Training oficiálně vznikl na podzim roku 2015. Avšak prvotní myšlenka se zrodila v hlavě našeho předsedy a trenéra Lukáše už kdysi dávno. Jinými slovy, jsme parta nadšenců, která vede tréninky za účelem přípravy našich členů a kamarádů na extrémní překážkové závody typu: Predator Race, Spartan Race, nebo zahraničního závodu Toughest Race. Zatím jsme jediným klubem ze Středočeského kraje, který má status Predator Workout, neboli klub spolupracující s pořadateli závodu Predator Race, který připravuje své členy na tento závod. Dále se naše tréninky soustředí na přípravu amatérských CrossFitových závodů typu Bestie Open. Tréninky se zaměřují na rozvoj síly, pevnosti, pružnosti, vytrvalosti a kardiovaskulární kondice. Je vhodný pro všechny věkové kategorie, různé tělesné kondice a obě pohlaví. Mimo trénování se z nás stala správná parta kamarádů, která se i mimo tréninky ráda schází a komunikuje spolu. Pořádáme také soustředění, kde si mimo cvičení užijeme i spoustu legrace a zábavy. Více info  a rozpis tréninků na stránkách <%= link_to 'www.gladiatortraining.cz' %> nebo na FB kontaktujte Lukáš Hege Hamza (tel.: +420 607 644 554)</p>

    <p>Tréninky je možné navštívit každé  Po, St, Čt, Pá, Ne, od 19:00 a některé dny od 17:30 ve víceúčelové hale, Mostní 812 (vedle zimního stadionu), Kralupy nad Vltavou. Na tréninky je také nutné se předem nahlásit na stránkách <%= link_to 'www.gladiatortraining.cz' %></p>

    <p>Je možné se přihlašovat na 3 typy tréninků, které se u nás pořádají vždy v určité dny. V rámci týdne se střídá kruhový trénink, tabata nebo WOD. Popis jednotlivých tréninků je níže.  </p>
    <h2>Kruhový trénink</h2>
    <p>Vysoce intenzivní intervalové cvičení, při kterém se zhruba na 20 stanovištích procvičí celé tělo. Základním intervalem je střídání 25 sekund (cvičení)  s 20 sekundovou pauza pro přemístění k následujícímu  stanovišti. Za jeden trénink se „kruháč“ zvládne projet asi tak 2x, kdy v polovině a na konci na Vás čeká ještě doplňkové cvičení. Jedná se o rychlou a efektivní cestu, jak zlepšit sílu, vytrvalost, obratnost, výbušnost a celkovou kondici. Trénuje také srdce a kardiovaskulární systém. Náročnost kruháče si každý jedinec volí sám díky frekvenci vykonávání pohybu anebo za použití vyšších vah. Trénink je tedy svou strukturou vhodný jak pro úplné začátečníky tak pro aktivní sportovce. </p>
    <h2>Tabata trénink</h2>
    <p> Jedná se o velmi efektivní a náročnou metodu intervalového tréninku, při kterém se zvyšuje jak fyzická kondice tak zároveň  i síla - získáte aerobní kondici i nárůst dynamiky. Cvičení probíhá za maximální intenzity po krátkou dobu (20 sekund cvičení/ 10 sekund odpočinek), kdy je nutné pracovat na 100%  s co největším možným počtem opakování. Cvičení sestává z několika sérií, kdy jedna série trvá 4 min (8kol). Tabata byla původně vyvinuta pro vrcholové sportovce a proto není v žádném případě vhodná pro úplné začátečníky. Dobrá fyzická zdatnost a 100% zdravotní stav je u tabaty podmínkou. Můžete se zde setkat jak se cviky s vlastní vahou (angličáky, kliky, dřepy, výpady,...) tak i s pomůckami (švihadlo, kettlbell, medicinbal, plyobox, posilovací lano...). </p>
    <h2>O co se jedná, když se řekne WOD</h2>
    <p>Nejdříve bychom měli začít vysvětlením zkratky <strong>WOD</strong>. Jedná se o zkratku anglického <strong>WORKOUT OF THE DAY</strong>, tedy cvičení dne. WOD nám stanovuje jaké cviky, v kolika opakováních a za jaký časový úsek máme zvládnout. Takovéto WODy jsou v jedné lekci nejčastěji 3. Jejich složení je předem dáno a vysvětleno trenérem na hodině. Při cvičení se kombinují funkční vícekloubové cviky, které se provádí o vysoké intenzitě a které se neustále obměňují tak, aby tělo nemělo příležitost se na trénink adaptovat. Všechny tyto funkční vícekloubové cviky vychází z přirozených pohybů lidského těla a kombinují prvky běžecké (rychlostní i vytrvalostní), veslařské, gymnastické (od základních prvků pouze s tělesnou vahou až po složitější cviky na hrazdě či kruzích) a vzpěračské (celá škála cviků s olympijskou osou, rovněž od jednoduchých až po složité cviky olympijského vzpírání, včetně cvičení s kettlebelly).</p>
    <h2>Lekce WOD </h2>
    <p>Jedná se o silový a kondiční tréninkový program obsahující několik WOD (workout of the day). Kombinací funkčních cviků slouží ke zvýšení kardiorespirační vytrvalosti, výdrže, síly, pružnosti, výbušnosti, rychlosti, koordinace, hbitosti a rovnováhy. Lekce WOD jsou svou podstatou založeny na neustálé změně a obměňování komplexních vícekloubových cviků, a to jak co do jejich skladby, tak zvolené zátěže či počtu opakování. </p>
    <h2>Co obnáší pondělní lekce WOD technika?</h2>
    <p>Jedná se o hodinu zaměřenou na procvičování technik jednotlivých cviků. Cviky jsou to nejčastěji s olympijskou osou (dlouhá vzpěračská osa), ale také s kettlebelly (litinová činka s uchem), medicinbal (anglicky medicine ball – speciální těžký míč). Náplní hodiny je do hloubky poznat jednotlivé cviky, nacvičit je a závěrem hodiny na jednom WOD danou techniku procvičit.</p>
    </div>
  </div>
</div>